<!DOCTYPE html>
<html>
  <head>
    <meta charset="UTF-8" />
    <title>title</title>
    <link href="style.css" rel="stylesheet" />
    <link
      href="https://fonts.googleapis.com/css2?family=Montserrat:wght@400;700&display=swap"
      rel="stylesheet"
    />
  </head>
  <body>
    <head>
      <div class="wrapper">
        <div class="head">
          <h3 class="subtitle">A tribute to</h3>
          <h1 class="title">Franciszek Pieczka</h1>
        </div>
        <div class="head">
          <div class="image__block">
            <figure class="image__container">
              <img
                class="image"
                src="https://radiopogoda.pl/wp-content/uploads/2022/09/EN_01166473_0021.jpg"
                alt="Franciszek Pieczka"
              />
              <figcaption class="image__description">
                &#10013; 23.9.2022
              </figcaption>
            </figure>
          </div>
        </div>
      </div>
    </head>
    <main>
      <div class="wrapper">
        <div class="main">
          <h2>Franciszek Pieczka, siła ciepła i spokoju.</h2>
          <br />
          <p>
            Urodzony w 1928 r. w Godowie na Górnym Śląsku, musiał mieć w sobie
            wiele siły, żeby wyłamać się z lokalnej i rodzinnej górniczej
            tradycji i zamiast na grubę iść na studia aktorskie. W wywiadach
            wspominał lanie, jakie dostawał od ojca za każdym razem, gdy wymykał
            się do kina, odległego o, bagatela, 11 km. Na kopalni spędził rok,
            potem miesiąc na gliwickiej politechnice, aż wreszcie udało mu się
            spełnić marzenie i zacząć studia w PWST (Akademia Teatralna) w
            Warszawie. Od śląskości jednak nigdy uciekać nie zamierzał.
          </p>
          <br />
          <h2>Do teatru chodził jak na szychtę</h2>
          <br />
          <p>
            Śląsk pobrzękiwał w jego spokojnym, niskim głosie. Aktorstwo było
            dla niego ważne, ale równie ważna była rodzina i dom. Z żoną
            Henryką, Ślązaczką urodzoną we Francji, tworzyli małżeństwo przez 50
            lat, do jej śmierci w 2004 r. Kazimierz Kutz, w którego spektaklach
            i filmach Pieczka występował, widział w aktorze idealne logo
            śląskości. Zauważał, że do teatru chodzi jak na szychtę do kopalni,
            robi, co do niego należy, ale bez fałszywych popisów, bo dla niego
            fundamentem życia jest rodzina, robi więc swoje i wraca do domu. A
            od teatralnych plotek ważniejsze jest „podlewanie grządek gnojówką”.
          </p>
          <p>
            Franciszek Pieczka przez 60 lat kariery był aktorem
            charakterystycznym, bez przypisanego jednego typu ról, choć
            wszystkie łączy z aktorem rodzaj wrażliwości i kruchości skrytej w
            dużym, mocnym ciele. Jednym z najbardziej rozpoznawalnych, z
            pierwszej ligi – występował na najważniejszych scenach Krakowa i
            Warszawy w czasach świetności tychże, jednocześnie grając w filmach
            i serialach – a jednak bez statusu gwiazdorskiego. Spokój,
            opanowanie, skromność i dobroć – taką opinię miał w środowisku, zaś
            Jan Jakub Kolski, z którym wspólnie zrealizowali osiem filmów, do
            miary tego ostatniego, dobroci człowieka, używał jednostki
            „pieczki”. Wysoki – 190 cm wzrostu, barczysty, z czasem coraz
            bardziej siwy, nabierał wyglądu pastoralnego – święty Franciszek. W
            „Quo vadis” Kawalerowicza zagrał uduchowionego św. Piotra.
          </p>
          <br />
          <h2>Aktor teatralny, serialowy i filmowy</h2>
          <br />
          <p>
            Pierwszy sezon po skończeniu szkoły spędził w Teatrze Dolnośląskim w
            Jeleniej Górze, zaraz potem wyjechał do Krakowa na 13 lat. Najpierw
            był aktorem Teatru Ludowego w Nowej Hucie za legendarnej dyrekcji
            Jerzego Krasowskiego i Krystyny Skuszanki, gdzie zagrał m.in.
            Lenniego Smalla w „Myszach i ludziach” Steinbecka (właśnie w reż.
            Krasowskiego): olbrzyma i mocarza, infantylnego, o wrażliwości i
            kruchości dziecka, pierwowzór wielu swoich późniejszych bohaterów.
            Po przejściu do Starego Teatru występował w spektaklach
            reżyserowanych przez Konrada Swinarskiego, Jerzego Jarockiego czy
            Zygmunta Hübnera. A potem była Warszawa: najpierw Dramatyczny, a od
            1974 r. do emerytury w 2015 r. Teatr Powszechny, który miał status
            sceny gwiazdorskiej, m.in. z Jandą, Szczepkowską, Gajosem czy
            Zapasiewiczem w zespole.
          </p>
        </div>
        <div class="main">
          <p>
            Debiut sceniczny Franciszka Pieczki zbiegł się z jego debiutem
            ekranowym, zagrał w 1954 r. w legendarnym „Pokoleniu” Andrzeja
            Wajdy. Od samego początku będzie aktorem teatralnym, filmowym i
            serialowym jednocześnie. Jego kariera znaczona jest rolami
            drugoplanowymi i znaczącymi epizodami, a siła jego osobowości i
            aktorstwa sprawia, że pamięta się je równie dobrze co role główne.
            Czepiec w „Weselu” Andrzeja Wajdy, obłąkany Paszeko w „Rękopisie
            znalezionym w Saragossie” Wojciecha Jerzego Hasa, Dziad i Pan Bóg w
            „Konopielce” Witolda Leszczyńskiego, fabrykant Müller w „Ziemi
            obiecanej” Wajdy, Proboszcz w „Chłopach” Jana Rybkowskiego, stary
            Kiemlicz w „Potopie” Jerzego Hoffmana, bohaterowie trylogii śląskiej
            Kazimierza Kutza, karczmarz Tag w „Austerii” Kawalerowicza. Można by
            wymieniać długo.
          </p>
          <br />
          <h2>Pieczka i polski realizm magiczny</h2>
          <br />
          <p>
            Przełomowe w jego karierze były lata 1966 i 1967, kiedy dostał
            szansę pokazania skali swojego talentu niemal jednocześnie w
            teatrze, kinie oraz telewizji – i wszędzie wykorzystał ją z
            nawiązką.<br />
            W czerwcu 1966 r. w Starym Teatrze w Krakowie miał premierę
            „Woyzeck” Georga Büchnera w reż. Konrada Swinarskiego. Pieczka w
            tytułowej roli na długi czas ustanowił wzorzec, do którego
            odwoływali się kolejni wykonawcy. Jego wyobcowany, poniżany i
            używany żołnierz miał w sobie kruchość i siłę jednocześnie. W tym
            czasie (1966–70) wsiadł do czołgu Rudy 102 i jako Gustlik – Gustaw
            Jeleń, Ślązak, uciekinier z niemieckiej armii, pełen werwy,
            popisujący się tężyzną fizyczną – stał się obok Janusza Gajosa,
            Romana Wilhelmiego i Włodzimierza Pressa ulubieńcem milionów
            telewidzów, a jego przekomarzania z Honoratą wnosiły wątek komediowy
            do „Czterech pancernych i psa”. Znakomite recenzje zebrał także za
            zupełnie odmienną kreację w poetyckim „Żywocie Mateusza” w reż.
            Witolda Leszczyńskiego (1967). Jego Mateusz jest nadwrażliwym
            mężczyzną o duszy dziecka, zespolonym z przyrodą i niegodzącym się
            na zmiany.<br />
            Swoistą kontynuacją roli Mateusza są jego bohaterowie w filmach Jana
            Jakuba Kolskiego, z zagranym w 1993 r. tytułowym Jańciem Wodnikiem,
            obsypanym nagrodami, na czele. Wspólnie zrealizowali osiem filmów,
            które nie tylko opowiadały historie, ale też tworzyły nową konwencję
            – rodzimą wersję realizmu magicznego. Franciszek Pieczka nasączył go
            swoim spokojem i ciepłem, cechami tak bardzo dziś potrzebnymi.
          </p>
          <br /><br /><br />
          <p style="font-size: 28px">Franciszek Pieczka – cytaty:</p>
          <blockquote style="font-size: 28px; font-weight: 700" cite="">
            „Najważniejsze to godnie przeżyć życie, a po drodze nikogo nie
            krzywdzić.”
          </blockquote>
        </div>
      </div>
    </main>

    <footer>
      <div class="footer">
        <div>&#10013; 23.9.2022</div>
      </div>
    </footer>
  </body>
</html>
